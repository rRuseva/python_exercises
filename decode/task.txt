Тази задача по програмиране можете да решите като реализирате програма на избран от вас език измежду: C/C++, Python, JavaScript, Java и C#. Моля компресирайте проекта съдържащ пълния сорс код на програмата, без компилираните файлове и библиотеки като ZIP архив и го прикачете като решение на задачата. Въведете името на програмния език  и използваната среда за програмиране в текстовото поле.


Задача 1. Дешифриране на шифрован текст (максимален брой точки: 25)


Компания по защита на интелектуланата собственост е решила да повиши нивото на защита на данните, които се обменят по мрежата, като ги шифрова. Всички обменяни съобщения S=s1 s2 s3 s4 ... sN се състоят изключително от големи и малки букви от латинската азбука, подчертавки и цифри. Шифрирането се осъществява в K фази. На всяка фаза низът S се заменя с низ, в началото на който се разползгат всички букви от низа S, които се намират на позиции с номера прости числа (първи блок), а след това всички останали букви (втори блок). (Да напомним, че едно число се нарича просто, ако се дели само на 1 и на себе си.) Относителният ред на буквите във всеки от двата блока не се променя. Например низа S = abcdefgh на първа фаза се шифрира до низа S1 = bcegadfh. Ако се осъществи втора фаза на шифрирането, то S1 ще се шифрира до S2 = ceafbgdh. 

След предаването му през мрежата, съобщението трябва да бъде дешифрирано за да бъде прочетен началния низ.


Напишете програма, която:


  1. Въвежда от клавиатурата име на файл във файловата система. (1 т.)

  2. Прочита от файла с въведеното име следните данни, всяка от които на отделен ред (файлът е кодиран с UTF-8 кодова таблица): (4 т.)
     2.1) цяло положително число K (1 <= K <= 1000) - брой на фазите, в които е шифрирано съобщението;
     2.2) текст на шифрираното съобщение, след  К фази на шифриране.

   3. Осъществява дешифрирането на шифрираното в  К фази съобщение от файла и извежда дешифрираното съобщение на конзолата. (18 т.)

   4. При подаване от команден ред на точно един аргумент да прескача въвеждането от клавиатурата на име на файл (точка 1) и да взима като име на файла стойността на този аргумент. (2 т.)


Специално внимание да се обърне на ефективността на използвания алгоритъм в точка 3, тъй като програмата следва да работи бързо при голяма дължина на шифрираното съобщение S (например 100000 символа) и голям брой фази (<=1000).


--

Примерен вход от файла:

2

ceafbgdh


Примерен изход:

abcdefgh


--

Примерен вход от файла:

1

baaaacb


Примерен изход:

abacaba


